 Marais is een van die nuwe losskakel aanwinste vir die Pumas. Hy gaan om die nommer tien trui meeding teen die Tukkie, Fiela Boshoff en die jong Nelspruiter met die kanonvoet, Stephan van der Bank.
Wanneer jy in Bloemfontein gebore is en vir Grey en vir Shimlas uitgedraf het, is jy beslis ’n volbloed Vrystater. Dit was daarom geen verrassing dat Marais die Vrystaat later verteenwoordig het voordat hy ’n draai by Griekwas gemaak het in 2014.
Hy het weer na sy ou provinsie teruggekeer, totdat hy in 2018 na Japan is om vir Yamaha Júbilo uit te draf. Die slot Le Roux Roets wat vir die Haai in die Superreeks gespeel het is weer terug in die Laeveld. Die Curriebekergroep is: Loskoppe: Morgan Naude, Dewald Maritz, Stefan de Jager. Hakers: Marko Janse van Rensburg, AJ Le Roux, HP van Schoor, Simon Westraadt. Vaskoppe: Marne Coetzee, Wikus Groenewald, Ruan Kramer. Nommer vier slotte: Tazz Fuzani, Pieter van Vuren, Le Roux Roets, Michael Benadie. Nommer vyf slotte: Hugo Kloppers, Cameron Lindsay. Ses flanke: Francois Kleinhans, Daniel Maartens. Sewe flanke: Carel du Preez, Phumzile Maqondwana. Agsteman: Willie Engelbrecht, Juandre Rudolph, Kwanda Dimaza. Skrumskakels: Reynier van Rooyen, Gunter Smuts, Giovan Snyman. Losskakels: Fiela Boshoff, Neil Marais, Stephan van der Bank. Binnesenter: Ryan Nell, Ali Mgijima, Eduard Fouché. Buitesenter: Neil Maritz, Alwayno Visagie, Wayne van der Bank. Vleuels: Ruwellyn Isbell, Morné Joubert, Ettiene Taljaard, Luther Obi. Heelagters: Devon Williams, Japie Kleinhans.