Die departement sou Maandag uitwyk na ander woonbuurtes, maar die aanvraag na toetse vir Aerorand alleenlik is astronomies. DA raadslid vir Aerorand, mnr. Hennie Niemann, vergesel die departement van huis-tot-huis en hy het Dinsdagmore bevestig dat toetse in Aerorand van 09:00 vandag voortgesit sal word. Daarna sal ander woonbuurte geteiken word. Volgens mnr. Niemann verloop die toetsery baie goed en is daar goeie samewerking uit die gemeenskap. Net inwoners met sekere simptome, of wat in kontak met besmette mense was, sal getoets word.