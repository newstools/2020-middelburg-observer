En tog is dit so stil soos die graf by die dorp se drankwinkels. Die nuus oor die drankverbod wat gelig word was met so ’n groot gejuig verwelkom deur Suid-Afrikaners, dat almal ’n tweede siklus van paniekkoop verwag het. Dalk is dit die winterkoue of dalk is dit ’n tekort aan geld, maar die land van die dors slaap nog. Of het onwettige drankverkope in hierdie tyd floreer? Die drankwinkels is gereed vir die massas maar mag net handeldryf onder die streng tydbeperkings van Maandae tot Donderdae 09:00 – 17:00.