Eric en Erol Abrams het saam met Knoesen agter tralies beland nadat hulle verbind is met ’n komplot om verskeie aanvalle op polisiestasies en ander punte, sowel as teen ‘n spesifieke rassegroep, uit te voer. Knoesen ontken die klagtes teen hom en sal volgende jaar in die Hooggeregshof verskyn. Lees ook: Knoesen aangekla van terrorisme vir oproepe van burgeroorlog en staatsgreep Die Abrams broers is vandag tot ’n effektiewe agt jaar tronkstraf gevonnis nadat hulle skuldig bevind is op ses klagtes. Hulle het 15 jaar tronkstraf, waarvan sewe jaar opgeskort is, gevonnis vir die beplanning en voorbereiding van terrorisme dade, en vyf jaar tronkstraf elk op klagtes van finansiering van terrorisme, onwettige besit van ’n verbode vuurwapen, onwettige besit van ’n vuurwapen, onwettige besit van ammunisie. • Knoesen is verlede jaar in November gearresteer en die Abrams broers en ’n vrou, Riana Heymans, ’n paar dae later. Die klagtes teen Heymans is egter later teruggetrek.