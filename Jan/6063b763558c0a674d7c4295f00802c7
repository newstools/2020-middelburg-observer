Nico du Preez (38) het by die Oorwinnaarshuis in Laersdrift gebly. Hy het egter tussen 10:00 gisteraand (Maandagaand) en 05:00 vanoggend verdwyn. Dit was egter nie al wat weg is nie. ’n Blou Volkswagen Caddy bakkie met registrasienommer CZS 442 MP, twee kanne brandstof, ’n selfoon, bossnyer, twee petrolsae, ’n hoekslyper en ’n skootrekenaar word ook vermis. Mnr. Du Preez is oorspronklik van Middelburg. Indien iemand hom of die voertuig sien word hulle versoek om Jannie Jacobs te kontak by 082 566 1862. Mnr. Jacobs, wat die huis vir dwelmverslaafdes op ’n plot bedryf, was uitstedig met Du Preez se verdwyning. Hy het nou sy vakansie kortgeknip en het vanoggend laat weet dat hy op pad terug huistoe is.