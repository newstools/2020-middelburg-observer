 Daar is bevestig dat die lykskouing aangedui het dat die oorsaak van sy dood verdrinking was. Janco was besig om vissies uit sowat ’n meter diep swembad te haal, waarna hy inmekaar getrek en in die sowat meter diep water vooroor geval het. Lees ook: HTS Middelburg seun sterf terwyl hy vissies vang in vlak swembad Sy oom, André du Toit, het ingehardloop en dadelik met noodbehandeling begin. Paramedici het hom later ’n hartskok gegee, maar hy is kort daarna dood verklaar. Mnr. Johann Hattingh, wat medianavrae vir sy ouers, Johan en Corné du Toit, hanteer, het bevestig dat hy weens verdrinking gesterf het. •Die begrafnis is Vrydag om 10:00 uit die Corpus Christi gemeente.