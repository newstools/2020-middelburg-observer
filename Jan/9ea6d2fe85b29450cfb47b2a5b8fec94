Volgens inligting het Tshapelo Innocent Nkosi in die omgewing van 11:00 uit die voertuig ontsnap, terwyl dit op die Ou Belfastpad gery het, naby aan waar dit teen die N4 doodloop in die Wonderfontein area. Nkosi is beseer tydens die ontsnapping. Die honde-eenheid is tans besig om na hom te soek, maar hy kon tot op hede nog nie opgespoor word nie. Boere in die Wonderfontein omgewing word versoek om op die uitkyk vir hom te wees. Indien iemand Nkosi sien moet hulle die Carolina Speurtak se bystandsfoon 082 303 9940 bel.