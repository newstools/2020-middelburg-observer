Mnr. Cobus Peens, voorsitter van Landelike Veiligheid op die Stoffbergpad, sê dat sy vrou Simone die vorige nag gebel het oor ‘n verdagte Mercedes wat langs die teerpad na die Rooikraal afdraai gestaan het. Lees ook: Jong man op plaas doodgeskiet Die voertuig se nommerplaat is getoets en daar is vasgestel dat dit afkomstig is van Tembisa. Die voertuig was reeds weg toe boere die insittendes wou konfronteer. Lees ook: Gesoute oud-speurder ondersoek Rooikraal moord Mnr. Papapavlou is net voor twaalf Sondagnag, in sy bed doodgeskiet, op die plaas Frischgewaagd, in die Rooikraaldam omgewing. Hy was reeds in die bed, terwyl sy vrou op die bank voor die televisie gelê het. Sy het aan die slaap geraak en wakker geskrik van skote.