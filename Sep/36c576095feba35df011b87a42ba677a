Kranspoortdorp se bestuur het die publiek gevra om hulle te help om na die twee mans te soek. Daar was onlangs ’n vlaag inbrake in die rustige natuurdorp wat in die Loskopvallei geleë is.\  Inwoners glo nou dat die twee mans op die foto’s vir hulle meer inligting sal kan verskaf oor die voorvalle. Daar is op 4 September in die Middelburg Observer berig oor Alta Naude, wat deur twee rowers in haar huis in Kranspoort aangehou is, voor sy later in ’n kas toegesluit is. Sy is die volgende oggend deur haar tuinier bevry.  Indien iemand die mans êrens gewaar of weet waar om hulle op te spoor, word hulle versoek om Kranspoortdorp se kantoor te bel by (013) 262 8127 of 8144 of 8141, alternatiewelik op die selfoonnommers 079 886 4260 of 071 255 3774.