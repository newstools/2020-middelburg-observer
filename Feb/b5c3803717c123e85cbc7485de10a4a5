Daar is in die vroeë oggendure Donderdag by ’n huis in Langenhovenstraat ingebreek, waar boewe weggekom het met die inwoner se BMW motorfiets.
Mid Alarms is na die huis.  Shane van Rooyen, een van die reaksie offisiere, vertel dat hulle buite die erf, sleepmerke gesien het. Shane en sy kollega het die sleepmerke gevolg, en na ’n kilometer se spoorsny, die gesteelde motorfiets tussen Gholfsig en Mhluzi in die bosse gevind.  Die boewe het die motorfiets probeer wegsteek deur takke bo op te pak, en het reeds begin om die motorfiets uit mekaar te haal. Al die ekstras van die motorfiets is afgesteel.