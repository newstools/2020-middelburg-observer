Nie net stink dit nie, maar is ook onhigiënies met riool wat in erwe opstoot. Een inwoner het laat weet dat die riool nou al van Vrydagmiddag af in die pad afstroom.  Die oorsprong van die stroom lyk of dit van agter die Somerset Gardens meenthuise afkom, want plasse riool staan op die perseel. Die inwoner, wat anoniem wil bly, het laat weet dat die stadsraad Sondag daar was, maar teen Maandagmiddag het dit nog sterk gevloei en by ’n stormwaterdrein afgeloop. www.mobserver.co.za het die munisipaliteit gekontak en wag nog vir terugvoer.