Dit is ‘n fondsinsamelingsprojek vir liefdadigheid. President Cyril Ramaphosa het Sondag ‘n nasionale ramptoestand verklaar, wat die organiseerders van die Loskop Kurper Bonanza egter laat besluit dat hul die boot- en oewerhengel kompetisie sal moet kanselleer. Die organiseerders het sekere vereistes ontvang waaraan voldoen moet word, wat die beperking van getalle by die inskrywingstafels asook die kapteinsvergadering insluit, indien hul sou wou voortgaan met die kompetisie. Die risiko wat daarmee saamgaan is egter te groot en het die organiseerders gedwing om die kompetisie te kanselleer. Vir enige navrae kontak Eppie du Plessis by 082 674 3420 of Johan Pieterse by 072 295 0610.